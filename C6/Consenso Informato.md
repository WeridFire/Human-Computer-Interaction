# DICHIARAZIONE DI CONSENSO AL TRATTAMENTO DEI DATI PERSONALI AI SENSI DELL'*ART. 13 DEL REGOLAMENTO UE N. 679/2016 DEL 27 APRILE 2016*

La ringraziamo per la partecipazione alla ricerca per il progetto didattico ***Fondamenti di Human-Computer Interaction A.A. 2024/2025 - Benessere Urbano (Mobilità e Pendolarismo)***.  
Di seguito, ai sensi *dell'art. 13 del GDPR* (General Data Protection Regulation), *regolamento UE n. 679/2016 del 27 aprile 2016*, forniamo alcune informazioni sul trattamento dei dati che saranno raccolti durante lo studio.

## Breve descrizione del progetto di ricerca

La mobilità urbana e suburbana è un elemento cruciale per il benessere collettivo, influenzando il comfort, la sicurezza e l’efficienza degli spostamenti quotidiani.
Un sistema di trasporti efficace non solo migliora l’esperienza individuale dei viaggiatori, ma contribuisce anche a ridurre lo stress, favorire la produttività e promuovere l’armonia sociale.
Tuttavia, criticità come il sovraffollamento continuano a rappresentare un ostacolo significativo per il miglioramento della qualità del servizio.

**EasyBoard: _“know the crowd, find your cloud”_** nasce dalla consapevolezza che affrontare il sovraffollamento è il passo più importante per ottimizzare l’esperienza di viaggio.
Concentrandosi sui principali mezzi di trasporto urbano e suburbano – metropolitana e treno – EasyBoard mira a minimizzare i disagi legati al sovraffollamento e quindi anche a problemi legati indirettamente, come sicurezza e comodità.

Proponiamo un'applicazione che fornisce dati utili e aggiornati che consentono agli utenti di prendere decisioni informate.
L’utente ha inoltre la possibilità di selezionare appositi filtri in base alle tecnologie disponibili nel mezzo di trasporto, per sapere esattamente dov’è la sua nuvola ideale.
Grazie a un sistema di segnalazioni integrato, EasyBoard supporta una gestione proattiva del servizio, creando valore sia per i passeggeri che per le aziende di trasporto, contribuendo così a una mobilità più fluida e sostenibile.

### Obiettivo Generale dell’Applicazione

L’applicazione è progettata per fornire un’esperienza semplice, intuitiva e completa per la gestione dei viaggi su rete ferroviaria e metropolitana.

Gli utenti possono cercare informazioni dettagliate sullo specifico mezzo di trasporto, sia per i treni che per la metropolitana, applicando filtri di ricerca per soddisfare le proprie esigenze di viaggio.

La struttura dell’app permette un accesso rapido alle informazioni desiderate e una navigazione chiara tra le diverse funzionalità, garantendo al contempo la possibilità di condividere segnalazioni e personalizzare le preferenze di viaggio.

## Base giuridica e natura del conferimento dei dati

La base giuridica di tale trattamento è da rinvenirsi, ai sensi dell'*art. 6, 1° comma, lett. a) del Regolamento*, nel Suo consenso, libero e facoltativo.
La partecipazione al progetto è facoltativa. Il conferimento dei dati richiesti tuttavia è indispensabile allo svolgimento dello studio: il rifiuto di conferirli non Le consentirà di parteciparvi.

## Modalità di trattamento e natura del conferimento dei dati

Il trattamento dei dati avverrà attraverso strumenti informatici e telematici, con logiche di organizzazione ed elaborazione correlate esclusivamente alle finalità della ricerca e, comunque,
in modo da garantire la sicurezza e la riservatezza degli stessi in conformità alla normativa vigente.

Le registrazioni audio e video delle interazioni verbali potranno essere trascritte, conservate, informatizzate e raccolte unicamente ai fini scientifici. In tal caso chi conduce lo studio si impegna a:

* Trattare i dati tramite i ricercatori specificatamente designati;
* Curare le successive fasi di elaborazione e di memorizzazione dei dati raccolti in modo da non identificare direttamente gli interessati, procedendo all'anonimizzazione di tutte le informazioni;
* Comunicare i dati e/o memorizzarli, in forma anonima, in un database accessibile a tutti i partecipanti al progetto di ricerca;
* Diffondere le risposte fornite soltanto in modo aggregato e/o anonimo.

## Comunicazione e diffusione

I dati personali, se oggetto di comunicazione e/o diffusione (per esempio per mezzo di pubblicazioni scientifiche, congressi, seminari, lezioni ecc.), saranno in ogni caso previamente resi anonimi e trattati in forma aggregata in modo da escludere
qualsiasi possibilità di identificazione del partecipante.

Le precisiamo che, nel caso in cui le registrazioni dovessero rivelarsi socialmente apprezzabili e utilizzabili per presentazioni a eventi di ricerca e conferenze scientifiche, queste potrebbero essere – con il Suo consenso – oggetto di comunicazione e/o diffusione.

Si precisa che la comunicazione o diffusione dei dati sopra descritti avverranno, con il Suo consenso, solo previa valutazione della pertinenza e non eccedenza del trattamento rispetto alle finalità della raccolta o qualora la mancata pubblicazione
di quanto emerso nelle interazioni verbali incida negativamente sulla qualità della ricerca/studio. La registrazione delle interazioni verbali e/o la trascrizione del contenuto potrebbe essere comunicata ai partecipanti al progetto ed essere oggetto
di diffusione/pubblicazione (es: su riviste scientifiche, internet, database accessibili ad altri ricercatori).

Si precisa, infine, che il Suo consenso alla comunicazione e/o diffusione delle riprese audio-video delle interazioni verbali implica la concessione di una licenza non esclusiva, senza limiti di durata e per tutto il mondo, trasferibile a terzi,
per l'utilizzazione delle immagini. Tale licenza include i diritti di cui agli *artt. 12* e seguenti della *legge n. 633/1941*, compresi a titolo esemplificativo e non esaustivo: diritto di pubblicazione; diritto di riproduzione in qualunque modo o forma;
diritto di trascrizione, montaggio, adattamento, elaborazione e riduzione; diritto di comunicazione e distribuzione al pubblico, comprendente i diritti di proiezione, trasmissione e diffusione, anche in versione riassuntiva e/o ridotta,
con qualsiasi mezzo tecnico, diritto di conservare copia delle immagini, anche in forma elettronica e su qualsiasi supporto tecnologico noto o di futura invenzione per le finalità e nei limiti sopra definiti. L'uso delle immagini non dà diritto ad alcun compenso.
È in ogni caso esclusa qualunque utilizzazione del ritratto che possa arrecare pregiudizio all'onore, alla reputazione o al decoro della persona ritratta, ripresa o registrata.

## Periodo di conservazione dei dati

I dati raccolti saranno utilizzati con strumenti informatici e telematici e saranno conservati esclusivamente per il tempo strettamente necessario per la trascrizione dei contenuti e per la loro anonimizzazione e, comunque, non oltre 2 anni.

## Diritti degli interessati

In qualità di soggetto interessato può chiedere in qualsiasi momento al Titolare:

* Di ritirarsi dallo studio in qualsiasi momento;
* La conferma dell'esistenza o meno di dati personali che lo riguardano;
* L'accesso ai suoi dati personali e alle informazioni relative agli stessi;
* La rettifica dei dati inesatti o l'integrazione di quelli incompleti;
* La cancellazione dei dati personali che la riguardano (al verificarsi di una delle condizioni indicate nell'art. 17, paragrafo 1 del Regolamento e nel rispetto delle eccezioni previste nel paragrafo 3 dello stesso articolo);
* La limitazione del trattamento dei suoi dati personali (al ricorrere di una delle ipotesi indicate nell'art. 18, paragrafo 1 del Regolamento);
* La trasformazione in forma anonima o il blocco dei dati trattati in violazione di legge, compresi quelli di cui non è necessaria la conservazione in relazione agli scopi per i quali i dati sono stati raccolti o successivamente trattati.

In qualità di soggetto interessato ha inoltre diritto di opporsi in tutto o in parte:

* Per motivi legittimi al trattamento dei dati personali che lo riguardano, ancorché pertinenti allo scopo della raccolta;
* Al trattamento di dati personali che lo riguardano a fini di invio di promozione di iniziative formative ed eventi culturali.

Tali diritti sono esercitabili rivolgendosi a [privacy@polimi.it](mailto:privacy@polimi.it).
Qualora ritenga che i suoi diritti siano stati violati dal titolare e/o da un terzo, ha il diritto di proporre reclamo all'Autorità per la protezione dei dati personali e/o ad altra autorità di controllo competente in forza del Regolamento.

